
https://it.wikipedia.org/wiki/DVB-T

------------------------------------------------------------------------





                                     DVB-T


 

Diffusione dello standard DVB-T (in blu)

Nelle telecomunicazioni il Digital Video Broadcasting - Terrestrial (DVB-T) è
lo standard del consorzio europeo DVB per una modalità di trasmissione
televisiva digitale terrestre.

[ ]

Indice

  • 1 Descrizione
      □ 1.1 Sistema di trasmissione
      □ 1.2 Descrizione sistema di ricezione
  • 2 DVB-T2
      □ 2.1 DVB-T2 in Italia
  • 3 Note
  • 4 Bibliografia
  • 5 Voci correlate
  • 6 Altri progetti

Descrizione[modifica | modifica wikitesto]

Sistema di trasmissione[modifica | modifica wikitesto]

            Questa voce o sezione sull'argomento televisione è ritenuta da
            controllare.
            Motivo: C'è un riferimento ad una figura, che è necessaria per la
Voce da     comprensione del testo, ma la figura manca. Probabilmente ci si
controllare riferisce a questa pagina, che sembra essere stata usata come
            fonte.
            ━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━
            Partecipa alla discussione e/o correggi la voce. Segui i
            suggerimenti del progetto di riferimento.

Con riferimento alla figura, descriviamo le caratteristiche e lo scopo di
ciascun blocco di elaborazione.

  • Adattamento di MUX e dispersione d'energia: il flusso di trasporto MPEG-2
    viene identificato come una sequenza di pacchetti dati di lunghezza fissa
    pari a 188 byte. Con una tecnica chiamata a dispersione d'energia, (
    scrambling), la sequenza di byte viene quindi non correlata.
  • Codificatore esterno: un primo livello di protezione viene fornito ai dati
    trasmessi, usando un codice a blocchi non binario di tipo Reed-Solomon RS
    (204,188), che permette la correzione di un massimo di 8 byte errati per
    ogni pacchetto di 188 byte.
  • Mappatore: questo blocco effettua la modulazione in banda-base digitale
    della sequenza di bit, producendo una sequenza di simboli. I metodi di
    modulazione ammessi sono tre: QPSK, 16-QAM, 64-QAM.
  • Adattamento di trama: i simboli generati dal processo di mappatura sono
    raccolti in blocchi di lunghezza costante (1512, 3024 o 6048 simboli per
    blocco). Si genera una trama (frame) di lunghezza pari a 68 blocchi;
    quattro trame costituiscono una supertrama (superframe).
  • Segnali pilota e TPS: permette una migliore ricezione del segnale in
    seguito alla trasmissione sul canale radio terrestre; dei segnali di aiuto
    vengono inseriti in ogni blocco. I segnali pilota servono in fase di
    equalizzazione, mentre i segnali TPS (Transmission Parameters Signalling)
    sono utilizzati per inviare i parametri del segnale trasmesso e per
    identificare univocamente la cella di trasmissione.
  • Modulazione OFDM: la sequenza di blocchi è sottoposta ad una operazione di
    modulazione secondo la tecnica OFDM, utilizzando un numero di portanti pari
    a 2048 (modo 2k) oppure 8192 (modo 8k). Il modo 4k (4096 portanti) è
    utilizzato solo in modalità di trasmissione DVB-H.
  • Inserimento intervallo di guardia: per diminuire la complessità del
    ricevitore, ciascun blocco modulato in OFDM viene esteso, copiando in testa
    ad esso la sua parte terminale (tecnica del prefisso ciclico). La durata
    dell'intervallo di guardia può essere 1/32, 1/16, 1/8 o 1/4 di quella del
    blocco modulato.
  • DAC e front-end: il segnale digitale viene opportunamente trasformato in un
    segnale analogico, grazie ad un convertitore digitale-analogico (DAC,
    Digital to Analog Converter), ed infine modulato a frequenza radio (VHF o
    UHF) dal front-end ad RF. La larghezza di banda occupata da ciascun singolo
    segnale DVB-T è studiata per accomodarsi in canali larghi 5, 6, 7 o 8 MHz.

Descrizione sistema di ricezione[modifica | modifica wikitesto]

Il tipo di modulazione usato (OFDM) è del tutto diverso da quello usato per le
trasmissioni analogiche (sono presenti molte portanti, anziché una portante per
il video, una per il colore e una per l'audio), per cui i sintonizzatori
analogici non possono in alcun modo essere adattati a ricevere questo tipo di
trasmissione; questo rende necessario l'utilizzo di decoder esterni
all'apparecchio televisivo, o di televisori dotati dei due tipi di
sintonizzatore (finché permarrà la situazione di convivenza di segnali
analogici e digitali).

In ricezione, il set top box contiene tutti i circuiti necessari ad effettuare
la demodulazione e la decodifica del segnale ricevuto, utilizzando tecniche
duali, ovvero complementari o inverse, a quelle descritte per la trasmissione.

  • Front-end e ADC: il segnale analogico ad RF viene portato in banda base e
    trasformato in un segnale digitale, grazie all'uso di un convertitore
    analogico-digitale (ADC, Analog to Digital Converter).
  • Sincronizzazione di tempo e di frequenza: nel segnale digitale in
    banda-base si cercano dei punti che permettano di identificare la posizione
    delle trame e dei singoli blocchi. Si cerca di correggere anche eventuali
    imperfezioni sulla frequenza delle componenti del segnale.
  • Rimozione intervallo di guardia: si elimina il prefisso ciclico.
  • Demodulazione OFDM
  • Equalizzazione in frequenza: con l'utilizzo dei segnali pilota si equalizza
    il segnale ricevuto.
  • Demappatura
  • Deinterleaving interno
  • Decodifica interna: si utilizza l'algoritmo di Viterbi.
  • Deinterleaving esterno
  • Decodifica esterna
  • Riadattamento di MUX
  • Demultiplazione MPEG-2 e decodifica di sorgente

DVB-T2[modifica | modifica wikitesto]

[220px-DVB-T2_logo]
 
Logo di DVB-T2
[220px-Harta_r]
 
Diffusione in Europa dello standard DVB-T2 (in blu scuro) rispetto allo
standard DVB-T (in blu chiaro)

Nel marzo 2006 il DVB decise di migliorare lo standard DVB-T, tanto che nel
giugno del 2006 venne creato il gruppo di studio TM-T2 (Technical Module on
Next Generation DVB-T, modulo tecnico sul DVB-T di prossima generazione)
all'interno del gruppo DVB, al fine di sviluppare uno schema di modulazione
avanzato adottabile da uno standard televisivo digitale terrestre di seconda
generazione, con il nome di DVB-T2.

In base ai requisiti commerciali e tecnologici proposti nell'aprile del 2007,
la prima fase del DVB-T2 sarà destinata a fornire la miglior ricezione
possibile a ricevitori stazionari (fissi) e portatili (cioè unità
trasportabili, ma non completamente mobili) usando gli apparati d'antenna
attuali, mentre una seconda e terza fase studieranno metodi per raggiungere bit
rate più alti (con nuovi tipi d'antenna) e il problema dei ricevitori mobili.
Il nuovo sistema sarebbe in grado di fornire un aumento minimo del 30% in
termini di bit rate utile, a pari condizioni di canale trasmissivo usato per il
DVB-T. Le tecnologie utilizzate, a grandi linee, saranno le seguenti:

  • Codici a correzione d'errore di tipo LDPC/BCH, in accordo con quanto già
    avviene nello standard satellitare DVB-S2
  • Opzione di utilizzo di sistemi MIMO o a diversità d'antenna
  • Metodiche per ridurre la potenza di picco irradiata all'antenna
    trasmittente
  • Più di 8000 portanti: 16.000 e 32.000 portanti permetteranno di minimizzare
    l'overhead di prefisso ciclico su reti a frequenza singola (nei documenti
    citati si prospetta un incremento del 50% in termini di bit rate)
  • Stima del canale migliorata e utilizzo di un numero inferiore di portanti
    pilota
  • Aumento del 30% nella distanza tra ripetitori di reti a frequenza singola
  • Codifica e modulazioni variabili
  • Multiplazione flessibile che permetterà più transport stream in
    contemporanea e un incapsulamento dei pacchetti di protocollo IP
  • I nuovi ricevitori DVB-T2 dovrebbero essere in grado di ricevere segnali
    DVB-T, ma non l'opposto, a causa delle grandi differenze a livello
    hardware.

DVB-T2 in Italia[modifica | modifica wikitesto]

In Italia gli apparecchi atti a ricevere servizi radiotelevisivi venduti dalle
aziende produttrici ai distributori di apparecchiature elettroniche al
dettaglio sul territorio nazionale integreranno un sintonizzatore digitale per
la ricezione di programmi in tecnologia DVB-T2 con codifica HEVC^[1]. A partire
dal 1º gennaio 2017, gli apparecchi atti a ricevere servizi radiotelevisivi
venduti ai consumatori sul territorio nazionale integrano un sintonizzatore
digitale per la ricezione di programmi in tecnologia DVB-T2 con codifica HEVC o
successive evoluzioni approvate nell'ambito dell'Unione internazionale delle
telecomunicazioni (ITU). I sistemi di ricezione DVB-T2 permettono, di norma,
anche la retro-compatibilità con il DVB-T. Invece, i decoder e i televisori non
indicati come compatibili con il DVB-T2 non potranno essere aggiornati al nuovo
standard con una modifica del software, rendendosi per alcuni necessaria la
sostituzione o l'uso di un decoder esterno, come avvenuto con l'introduzione
del DVB-T.

Dal 1º gennaio 2017 è possibile vendere solo televisori con DVB-T2 e con HEVC^
[1], mentre a partire dal 2020 inizieranno le trasmissioni nel nuovo formato.^
[2]

Dal 1º luglio 2022 saranno permesse solo le trasmissioni con il nuovo standard.
^[3]

In data 8 febbraio 2019 l'AgCom delibera il nuovo piano di assegnazione delle
frequenze del DVB-T2.^[4]

In data 20 Aprile 2019 l'AgCom pubblica la Delibera 129/19/CONS che definisce i
criteri di conversione dei diritti d’uso delle frequenze in ambito nazionale
per i canali T2.^[5]

In data 25 Giugno 2019 il Mise Pubblica gli esiti delle consultazioni pubbliche
sui bandi per i diritti d'suo "T2" e per le graduatorie degli "FSMA" locali.^
[6]

Note[modifica | modifica wikitesto]

 1. ^ ^a ^b L'Italia ha deciso: dal 2017 scatta l'obbligo DVB-T2 e HEVC per TV
    e decoder, in DDay.it, 12 marzo 2015. URL consultato il 2 novembre 2017.
 2. ^ Stanno per cambiare le cose col digitale terrestre, in Il Post, 1º
    novembre 2017. URL consultato il 2 novembre 2017.
 3. ^ DECISIONE DEL PARLAMENTO EUROPEO E DEL CONSIGLIO relativa all'uso della
    banda di frequenza 470-790MHz nell'Unione (PDF), su ec.europa.eu. URL
    consultato il 1º gennaio 2019.
 4. ^ AgCom, Delibera n. 39/19/CONS Piano nazionale di assegnazione delle
    frequenze da destinare al servizio televisivo digitale terrestre (PNAF), su
    italiadvbt2.blogspot.ch, 8 febbraio 2019.
 5. ^ AgCom, AgCom pubblica la Delibera 129/19/CONS che definisce i criteri di
    conversione dei diritti d’uso delle frequenze in ambito nazionale per i
    canali T2., su italiadvbt2.blogspot.ch, 20 Aprile 2019.
 6. ^ MISE, MI.S.E: PUBBLICAZIONE ESITI CONSULTAZIONI PUBBLICHE SUI BANDI PER I
    DIRITTI D'USO T2 E PER LE GRADUATORIE DEGLI FSMA LOCALI., su 
    italiadvbt2.blogspot.ch, 25 Giugno 2019.

Bibliografia[modifica | modifica wikitesto]

  • ETSI EN 300 744 V1.5.1 (2004-11), Digital Video Broadcasting (DVB); Framing
    structure, channel coding and modulation for digital terrestrial television
    , scaricabile dal sito ETSI.

Voci correlate[modifica | modifica wikitesto]

  • Televisione digitale terrestre in Italia

Altri progetti[modifica | modifica wikitesto]

Altri progetti

  • Wikimedia Commons

  • Collabora a Wikimedia Commons Wikimedia Commons contiene immagini o altri
    file su DVB-T

Altri progetti

  • Wikimedia Commons

  • Collabora a Wikimedia Commons Wikimedia Commons contiene immagini o altri
    file su DVB-T2

*
Estratto da "https://it.wikipedia.org/w/index.php?title=DVB-T&oldid=106415133"
Categoria:

  • Digital Video Broadcasting

Categorie nascoste:

  • Controllare - televisione
  • Controllare - novembre 2017
  • Collegamento interprogetto a una categoria di Wikimedia Commons differente
    da quello di Wikidata

Menu di navigazione

Strumenti personali

  • Accesso non effettuato
  • discussioni
  • contributi
  • registrati
  • entra

Namespace

  • Voce
  • Discussione

[ ]

Varianti

Visite

  • Leggi
  • Modifica
  • Modifica wikitesto
  • Cronologia

[ ]

Altro

Ricerca

[                    ][Ricerca][Vai]
 

Navigazione

  • Pagina principale
  • Ultime modifiche
  • Una voce a caso
  • Nelle vicinanze
  • Vetrina
  • Aiuto
  • Sportello informazioni

Comunità

  • Portale Comunità
  • Bar
  • Il Wikipediano
  • Fai una donazione
  • Contatti

Strumenti

  • Puntano qui
  • Modifiche correlate
  • Pagine speciali
  • Link permanente
  • Informazioni pagina
  • Elemento Wikidata
  • Cita questa voce

In altri progetti

  • Wikimedia Commons

Stampa/esporta

  • Crea un libro
  • Scarica come PDF
  • Versione stampabile

In altre lingue

  • Български
  • Català
  • Čeština
  • Deutsch
  • English
  • Esperanto
  • Español
  • Eesti
  • فارسی
  • Suomi
  • Français
  • עברית
  • Hrvatski
  • Magyar
  • Bahasa Indonesia
  • Íslenska
  • 日本語
  • 한국어
  • Lietuvių
  • Bahasa Melayu
  • Nederlands
  • Norsk
  • Polski
  • Русский
  • Slovenčina
  • Slovenščina
  • Српски / srpski
  • Svenska
  • Türkçe
  • Українська
  • Vèneto
  • Tiếng Việt
  • 中文

Modifica collegamenti

  • Questa pagina è stata modificata per l'ultima volta il 7 lug 2019 alle
    09:16.
  • Il testo è disponibile secondo la licenza Creative Commons
    Attribuzione-Condividi allo stesso modo; possono applicarsi condizioni
    ulteriori. Vedi le condizioni d'uso per i dettagli.

  • Informativa sulla privacy
  • Informazioni su Wikipedia
  • Avvertenze
  • Sviluppatori
  • Dichiarazione sui cookie
  • Versione mobile

  • Wikimedia Foundation
  • Powered by MediaWiki

