
https://it.wikipedia.org/wiki/Calendario_giuliano

 ━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━





                             Calendario Giuliano


   

Il calendario giuliano è un calendario solare, cioè basato sul ciclo delle
stagioni. Fu elaborato dall'astronomo egizio Sosigene di Alessandria e
promulgato da Giulio Cesare (da cui prende il nome), nella sua qualità di
pontefice massimo, nell'anno 46 a.C.

[ ]

Indice

  • 1 Storia
  • 2 Anni bisestili
  • 3 Mesi e giorni
  • 4 Numerazione degli anni
      □ 4.1 Il calendario liturgico ortodosso
  • 5 Calendario giuliano prolettico
  • 6 Note
  • 7 Voci correlate
  • 8 Altri progetti
  • 9 Collegamenti esterni

Storia[modifica | modifica wikitesto]

Esso fu da allora il calendario ufficiale di Roma e dei suoi domini;
successivamente il suo uso si estese a tutti i Paesi d'Europa e d'America, man
mano che venivano cristianizzati o conquistati dagli europei. Rispetto all'anno
astronomico, ha accumulato un piccolo ritardo ogni anno fino ad arrivare a
circa 10 giorni nel XVI secolo. Per questo nel 1582 è stato sostituito dal
calendario gregoriano per decreto di papa Gregorio XIII; diverse nazioni
tuttavia hanno continuato a utilizzare il calendario giuliano ben oltre tale
data, adeguandosi poi in tempi diversi tra il XVIII e il XX secolo.

Alcune Chiese appartenenti alla Chiesa ortodossa tuttora usano il calendario
giuliano come proprio calendario liturgico: da ciò deriva il diverso computo
della Pasqua cattolica e ortodossa. Il calendario giuliano è anche alla base
del calendario berbero, tradizionale del Nordafrica.

Anni bisestili[modifica | modifica wikitesto]

Nel calendario giuliano si utilizzano gli anni bisestili per compensare il
fatto che la durata dell'anno tropico (o anno solare) non è data da un numero
intero di giorni. Il giorno in più si aggiunge dopo il 24 febbraio (sexto die
ante Calendas Martias nella lingua latina). Va ricordato che i romani avevano
l'abitudine di contare i giorni mensili sottraendoli a determinate festività,
come le Idi e le Calende, contando anche il giorno di partenza; quindi tra il
24 febbraio e il 1º marzo (che coincide con le Calende di marzo) ci sono
appunto sei giorni (24-25-26-27-28-1).

Negli anni bisestili, con febbraio di 29 giorni, il giorno 24, che era sexto
die, sarebbe diventato septimo die. Ma dato che septimo die era il giorno 23,
non potendo chiamare il 24 septimo die lo chiamarono bis sexto die. Di qui il
nome di "anno bisestile".

Sosigene stabilì che un anno ogni quattro fosse bisestile: in questo modo la
durata media dell'anno giuliano risultava di 365 giorni e un quarto. Ne
consegue che il calendario giuliano è ciclico ogni 4 anni equivalenti a 365 × 4
+ 1 = 1.461 giorni; considerando anche i giorni della settimana, allora il
calendario giuliano è ciclico ogni 1.461 × 7 = 10.227 giorni che equivalgono a
4 × 7 = 28 anni (questo perché 1.461 non è divisibile per 7). La differenza con
l'anno tropico risulta così di soli 11 minuti e 14 secondi circa, una
precisione molto accurata per l'epoca.

Questa differenza, pari a circa un centesimo di giorno, si accumulava però col
passare dei secoli, per cui la data d'inizio delle stagioni si spostava man
mano all'indietro (si perdeva un giorno ogni 128 anni circa). Questo fenomeno
era ben noto agli astronomi medievali; Dante vi accenna nella Divina Commedia:

«Ma prima che gennaio tutto si sverni
per la centesma ch'è là giù negletta»

(Paradiso XXVII, 142-143)

Per questo motivo nel 1582 fu introdotto il calendario gregoriano, che riduce
l'errore a soli 26 secondi (un giorno ogni 3.323 anni circa).

Secondo l'odierna numerazione degli anni (quella del calendario gregoriano),
dopo la nascita di Cristo sono bisestili gli anni il cui numero è divisibile
per 4. Prima di Cristo, invece, non esisteva una regola fissa, dato che
l'applicazione della norma era demandata discrezionalmente a decisioni
politiche: fu infatti solo Ottaviano Augusto a imporre definitivamente la
cesarea determinazione delle annualità bisestili.

Il primo anno bisestile fu il 45 a.C., anno in cui il nuovo calendario entrò in
vigore. Per compensare gli errori accumulati in passato e riportare l'equinozio
primaverile al 25 marzo, era però necessario introdurre 85 giorni. Allo scopo
furono aggiunti due mesi fra novembre e dicembre all'anno precedente, uno di 33
giorni e l'altro di 34; motivo per cui il 46 a.C., durato 445 giorni, fu
soprannominato annus confusionis ("l'anno della confusione")^[1].

Questa confusione ebbe varie ripercussioni nei successivi 50 anni fino a circa
l'8 a.C. Infatti dopo la morte di Giulio Cesare (44 a.C.) si commisero vari
errori facendo diventare bisestili alcuni anni che non lo dovevano essere e
saltando quelli corretti. Fu poi Augusto nell'8 a.C. a sistemare l'errore
ordinando che per un certo numero di anni non ci fossero più anni bisestili.

Non vi è unanimità di vedute riguardo quali anni siano effettivamente stati
bisestili prima del riordino augusteo; un'ipotesi semplice prevede che essi
siano stati 45 a.C., 42 a.C., 39 a.C., 36 a.C., 33 a.C., 30 a.C., 27 a.C., 24
a.C., 21 a.C., 18 a.C., 15 a.C., 12 a.C., 9 a.C., 8. Sarebbe cioè stata
fraintesa l'indicazione di inserire un anno bisestile ogni tre anni "normali",
inserendolo invece ogni tre anni "compreso" quello bisestile (cioè uno ogni tre
invece che uno ogni quattro).

Mesi e giorni[modifica | modifica wikitesto]

La riforma giuliana, in sostanza, riprendeva il calendario egizio riformato dal
decreto di Canopo e fissava l'inizio dell'anno il 1º gennaio, mentre prima era
il 1º marzo. Infatti i mesi di quintile (oggi luglio), sestile (agosto),
settembre, ottobre, novembre e dicembre derivavano i loro nomi dall'essere
rispettivamente il quinto, sesto, settimo, ottavo, nono e decimo mese
dell'anno.

I nomi dei mesi del calendario giuliano sono quelli derivanti dall'antico
calendario romano, con alcune modifiche introdotte dagli imperatori:

   Mesi
                                              N° giorni    N° giorni    Mesi
(calendario           Definizione            prima del 45 dopo il 45   attuali
  romano)                                        a.C.        a.C.

             Mese dedicato a Ianus (Giano),
               dio bifronte, che segnava
              simbolicamente il passaggio
Ianuarius^   dall'anno precedente a quello        29          31       Gennaio
    [2]       successivo. Inoltre Ianua in
            latino significa "porta", altro
               riferimento al cambiamento
                       dell'anno.
                                             28 (in anni
                                               comuni)
              deriva dalla parola sabina      Negli anni
                  februa che significa       intercalari:
            "purificazione", in questo mese     23 se      28 (anni
Februarius   si praticava la purificazione   intercalari  bisestili : Febbraio
              dei campi prima che fossero        sono         29)
                       coltivati.             variabili
                                               23/24 se
                                             intercalari
                                              sono fissi
                                               0 (salto
Mercedonius                                     anni:
     /                                        variabile     abolito       —
Intercalari                                     (27/28
                                             giorni)^[3]
                                             o fisso)^[4]
  Martius   Mese dedicato a Marte, dio della      31          31        Marzo
                        guerra.
            Deriva dall'etrusco Apru, cioè
            Afrodite, la dea greca e, prima
 Aprilis:   ancora, fenicia: dea della forza      29          30       Aprile
            vitale, sotterranea, che induce
                  le gemme a fiorire.
               Dedicato a Maia, dea della
   Maius      fertilità, in questo mese si        31          31       Maggio
            praticava un rituale mirato alla
                  fertilità dei campi.
Iunius^[2]   Dedicato alla dea Iuno, cioè         29          30       Giugno
                        Giunone.
Iulius^[5]  Dedicato a Gaius Iulius Caesar,       31          31       Luglio
(Quintilis)          Giulio Cesare.
Augustus (   Dedicato a Gaius Iulius Caesar
 Sextilis)      Octavianus Augustus, l'           29          31       Agosto
             imperatore Ottaviano Augusto.
                Settimo mese dell'antico
 September  calendario di Romolo che vedeva       29          30      Settembre
                 marzo come primo mese.
  October    Ottavo mese del calendario di        31          31       Ottobre
                        Romolo.
 November     Nono mese del calendario di         29          30      Novembre
                        Romolo.
 December    Decimo mese del calendario di        29          31      Dicembre
                        Romolo.

Il settimo mese (quinto secondo il calendario di Romolo, che veniva chiamato
infatti quintilis) fu dedicato a Giulio Cesare nel 44 a.C. per iniziativa di
Marco Antonio, l'ottavo (sextilis, il sesto mese secondo il calendario di
Romolo) a Ottaviano Augusto nell'8 a.C. (Lex Pacuvia de mense augusto). Alcuni
testi datano il cambiamento di nome di agosto al 26 o al 23 a.C. ma la data
della Lex Pacuvia è certa.

Alcuni affermano (Sacrobosco nell'opera Computus del 1235) che originariamente
febbraio avesse 29 giorni, e che da marzo in poi si alternassero regolarmente
mesi di 31 e 30 giorni; ma come ulteriore atto di omaggio ad Augusto, fu
decretato anche di aggiungere un giorno ad agosto (che, secondo questa tesi,
aveva 30 giorni) togliendolo a febbraio, e invertendo la durata degli ultimi
quattro mesi per non avere tre mesi consecutivi di 31 giorni.

Altri cambiamenti di nome dei mesi non sopravvissero. Caligola chiamò
"germanico" settembre, Nerone chiamò "claudio" maggio e "germanico" giugno, e
Domiziano chiamò "germanico" settembre e "domiziano" ottobre. Bloccata sul
nascere la proposta fatta per piaggeria a Tiberio di chiamare novembre, il suo
mese natale, col suo nome. La risposta dell'imperatore fu: "E che farete se
Roma avrà tredici imperatori?". Anche Carlo Magno avrebbe tentato di dare nuovi
nomi ai mesi: wintarmanoth, hornung, lentzinmanoth, ostarmanoth, winemanoth,
brachmanoth, heuvimanoth, aranmanoth, witumanoth, wintumanoth, windumemanoth,
herbistmanoth e heilagmanoth.

Il modo di contare i giorni continuò nella tradizione romana, cioè contando i
giorni che mancavano ad alcune festività fisse (Calende, None e Idi), fino a
che i Visigoti introdussero l'abitudine di assegnare un numero progressivo ai
giorni, metodo che però divenne ufficiale solo con Carlo Magno. Con il
Cristianesimo, inoltre, invalse l'abitudine popolare di indicare il giorno con
il nome del santo che in esso si venerava: questa usanza si mantenne fino
all'età moderna. Le feste dei santi erano chiamate feriae, da cui l'espressione
"giorni feriali" per i giorni non festivi.

Nel 321 l'Imperatore Costantino introdusse la settimana di sette giorni:

 1. Domini dies, il giorno del Signore, in seguito modificato in Dominica.
 2. Lunae dies, il giorno dedicato alla dea Luna.
 3. Martis dies, giorno dedicato al dio Marte.
 4. Mercurii dies, dedicato al dio Mercurio.
 5. Iovis dies, dedicato al dio Giove.
 6. Veneris dies, dedicato alla dea Venere.
 7. Sabbath: secondo la religione ebraica è il giorno sacro di astensione da
    qualsiasi opera creatrice e dunque anche dal lavoro. In origine, prima
    dell'influenza della religione ebraica nel mondo romano, era il Saturni
    dies, giorno dedicato al dio Saturno. Quest'ultima derivazione si ritrova
    nella designazione anglosassone di questo giorno, infatti, il Saturni dies
    viene tradotto letteralmente in Saturn day, da cui la forma contratta di
    Saturday.

Inoltre decretò che fosse la domenica (dies solis) giorno di riposo dedicato al
dio Sole, invece del sabato, tradizionale non solo per gli Ebrei ma anche per i
gentili, e associato alla risurrezione di Cristo, in quanto se Gesù era morto
il quinto giorno della settimana ebraica, doveva essere resuscitato la
domenica. Nel latino cristiano i giorni della settimana sono chiamati, a
partire dalla domenica: dominica, feria secunda, feria tertia, feria quarta,
feria quinta, feria sexta, sabbatum. Quest'uso di contare i giorni a partire
dalla domenica, considerato quindi primo giorno della settimana, viene
dall'Ebraismo. È rimasto nel nome dei giorni della settimana anche in alcune
lingue moderne, per esempio in Portoghese e in Greco.

D'altro canto, con la domenica festiva si soddisfaceva anche un'altra religione
molto diffusa: il culto di Mitra, dio dei patti e dell'amicizia nella religione
persiana del periodo vedico che adorava il sole e il suo derivato Sol Invictus
(Sole invitto), da cui deriva l'associazione tra il sole e Gesù adoperata da
Costantino per promuovere questa nuova, ma sconosciuta ai più, religione (il
cristianesimo).

Si ricorda infine che la settimana di sette giorni già si trovava nel
Calendario egizio, oltre che in quelli mesopotamici.

Numerazione degli anni[modifica | modifica wikitesto]

A partire dalla fine del periodo repubblicano il calendario giuliano enumerava
gli anni dalla fondazione della città di Roma (Ab Urbe condita), che avvenne
nell'anno 753 a.C. secondo i calcoli di Dionigi il Piccolo. Precedentemente il
metodo in uso tra i Romani per ordinare gli eventi della storia era quello
adottato agli inizi dell'età repubblicana: si indicavano gli anni a partire dai
nomi dei due consoli in carica (detti perciò eponimi). Dionigi calcolò la data
della nascita di Gesù sulla base di uno dei due censimenti effettuati in
Israele dai Romani, ma sbagliò probabilmente il riferimento: alcune fonti,
confrontate con i quattro Vangeli canonici, ci mostrano come Erode, tetrarca
della Galilea, resosi famoso per la strage degli innocenti, fosse già morto
quattro anni prima. Alcuni studiosi fanno riferimento anche al passaggio di una
cometa.

Il calendario liturgico ortodosso[modifica | modifica wikitesto]

In alcuni paesi la Chiesa ortodossa celebra le sue festività secondo le date
del calendario giuliano, per questo motivo in questi paesi il Natale
corrisponde al 7 gennaio del calendario gregoriano. Anche la data della Pasqua
differisce fra oriente e occidente. Le tredici festività liturgiche maggiori
sono:

 1. Natività di Maria Madre di Dio Cattolici (8 settembre), Ortodossi che
    seguono il calendario Giuliano (21 settembre)
 2. Esaltazione della Santa Croce Cattolici (14 settembre) Ortodossi (27
    settembre)
 3. Entrata di Maria al Tempio Cattolici (21 novembre) Ortodossi (4 dicembre)
 4. Natività di nostro Signore e Salvatore Gesù Cristo Cattolici (25 dicembre)
    Ortodossi (6 o 7 gennaio)
 5. Teofania o Epifania Cattolici (6 gennaio) Ortodossi (19 gennaio)
 6. Presentazione di Gesù al Tempio Cattolici (2 febbraio) Ortodossi (15
    febbraio)
 7. Annunciazione di Maria Cattolici (25 marzo) Ortodossi (7 aprile)
 8. Entrata in Gerusalemme (domenica prima di Pasqua)
 9. Pasqua (domenica di resurrezione di Gesù Cristo)
10. Ascensione di Gesù (40 giorni dopo Pasqua)
11. Pentecoste (50 giorni dopo Pasqua)
12. Trasfigurazione di Nostro Signore Cattolici (6 agosto) Ortodossi (19
    agosto)
13. Assunzione di Maria Cattolici (15 agosto) Ortodossi (28 agosto)

Il calendario giuliano è tuttora in uso in Etiopia, sia dallo Stato sia dalla
Chiesa. Il calendario giuliano è seguito soprattutto dalla Chiesa Serba,
Macedone, Russa, Georgiana e di Gerusalemme.

Calendario giuliano prolettico[modifica | modifica wikitesto]

Il "calendario giuliano prolettico" si ottiene estendendo nel passato il
calendario giuliano a date che precedono il 4 d.C., anno in cui si è
stabilizzata la convenzione dell'anno bisestile quadriennale, infatti dal 45
a.C. al 4 d.C. gli anni bisestili sono stati irregolari.

Note[modifica | modifica wikitesto]

 1. ^ Lecture 11: The Calendar
 2. ^ ^a ^b The letter J was not invented until the 16th century.
 3. ^ Censorinus, The Natal Day, 20.28, tr. William Maude, New York 1900,
    available at [1] and Macrobius, Saturnalia, 1.13.12, 1.13.15 tr. Percival
    Vaughan Davies, New York 1969, Latin text at [2] say that an intercalary
    month of 22 or 23 days was inserted at or near the end of February. Varro,
    On the Latin Language, 6.13, tr. Roland Kent, London 1938, available at [3]
    says that in intercalary years the last five days of February were dropped.
    They were re – added at the end of the intercalary month and formed part of
    it.
 4. ^ An intercalary day was sometimes inserted after February to prevent the
    nones and ides of March falling on a nundine. See Macrobius, Saturnalia,
    1.13.16-1.13.19 tr. Percival Vaughan Davies, New York 1969, Latin text at
    [4]. Those who say the length of Intercalaris was fixed also say that the
    intercalary day was sometimes inserted between February and Intercalaris
    even when no nones/ides/nundine clash would otherwise have occurred. See
    Mrs A K Michels, The Calendar of the Roman Republic, Princeton 1967.
 5. ^ The spelling Quinctilis is also attested; see page 669 of The Oxford
    Companion to the Year.

Voci correlate[modifica | modifica wikitesto]

  • Acoreo
  • Calendario berbero
  • Calendario bizantino
  • Calendario ebraico
  • Calendario egizio
  • Calendario gregoriano
  • Calendario gregoriano prolettico
  • Calendario romano
  • Giorno giuliano
  • ISO 8601

Altri progetti[modifica | modifica wikitesto]

Altri progetti

  • Wikimedia Commons

  • Collabora a Wikimedia Commons Wikimedia Commons contiene immagini o altri
    file sul calendario giuliano

Collegamenti esterni[modifica | modifica wikitesto]

  • 
  • (EN) Calendario giuliano, su Enciclopedia Britannica, Encyclopædia
    Britannica, Inc. Modifica su Wikidata

                                   V · D · M
                                     Tempo
             Tempo · Eternità · Argomenti sull'eternità ·
  Concetti   Immortalità
 principali  Tempo profondo · Storia · Passato · Presente ·
             Futuro · Futurologia
             Cronometria · UTC · UT · TAI · Secondo ·
             Minuto · ora · Tempo siderale · Tempo solare ·
             Fuso orario

             Orologio · Orologeria · Storia della
             misurazione del tempo · Astrario · Cronometro
 Misure e    marino · Meridiana · Clessidra (ad acqua) ·
  standard   Orologio a incenso

             Calendario · Giorno · Settimana · Mese · Anno
              · Anno tropico · Giuliano · Gregoriano ·
             Islamico

             Intercalazione · Secondo intercalare · Anno
             bisestile
             Cronologia astronomica · Tempo geologico ·
             Storia geologica · Geocronologia · Datazione
 Cronologia  archeologica
             Era del calendario · Anno di regno · Cronaca ·
             Periodizzazione
Religione e  Decani · Eone · Kairós · Kāla ·
 mitologia   Kālacakratantra · Profezia · Ruota del tempo ·
             Spirito del tempo · Tempo del Sogno            Chronos Saturnus -
             Causalità · Endurantismo · Eternalismo ·       De Sphaera.png
             Eterno ritorno · Evento · Finitismo temporale  Wooden hourglass
 Filosofia    · L'irrealtà del tempo                        3.jpg
             Quadridimensionalismo · Perdurantismo ·
             Presentismo · Parti temporali · Sincronicità ·
             Tempo storico
             Tempo in fisica · Spaziotempo · Tempo assoluto
              · Simmetria temporale

             Freccia del tempo · Chronon · Quarta
  Scienze    dimensione · Epoca di Planck · Tempo di Planck
  fisiche     · Dominio del tempo · Dimensioni temporali
             multiple

             Teoria della relatività · Dilatazione del
             tempo · Dilatazione gravitazionale del tempo ·
             Tempo coordinato · Tempo proprio
  Biologia   Cronobiologia · Ritmi circadiani
 Psicologia  Cronometria mentale · Tempo di reazione ·
             Senso del tempo · Presente specioso
Sociologia e Futurologia · Long Now Foundation · Disciplina
antropologia del tempo · Ricerca sull'uso del tempo
  Scienze    Tempo newtoniano nelle scienze economiche ·
 economiche  Valore tempo del denaro · Tempo bancario ·
             Banca del tempo · Ora legale
             Spazio · Durata · Capsula del tempo · Viaggio
 Argomenti   nel tempo · Misura (musica) · Tempo di sistema
 correlati    · Tempo metrico · Tempo esadecimale · Carpe
             diem · Tempus fugit · Ora legale

                                   V · D · M
                             Cronologia universale
 Divisioni   Settimana · Mese · Mese sinodico · Anno lunare · Anno ordinario ·
 temporali   Anno bisestile · Octaeteride · Ciclo metonico · Ciclo callippico ·
calendariali
              Tipologie   Calendario · Lunare · Solare · Lunisolare ·
                          Calendario delle settimane · Calendario pentecontale
             Pre-giuliano Calendario romano o pre-giuliano · Calendario
              e giuliano  giuliano · Calendario giuliano prolettico · Ciclo
                          solare · Lettera dominicale
              Gregoriano  Gregoriano · Gregoriano prolettico · Formato della
                          data per stato · Date Old Style e New Style
 Calendari    In base ai  Calendario cinese · Calendario giapponese ·
               nomi di    Calendario coreano · Calendario vietnamita ·
               civiltà    Calendario ebraico · Calendario islamico · Calendario
                          maya
                          ISO 8601 · Calendario rivoluzionario francese ·
                Altri     Calendario rivoluzionario sovietico · Ciclo
                          sessagesimale · Calendario geologico

                         Anno Mundi · Epoca bizantina · Ab incarnatione · Ab
               In base   Urbe condita · Era seleucide · Anno Domini · Era
             alle epoche volgare · Era ispanica · Before Present · Era
Ere e stili              olocenica · Islamica · Egizia · Ciclo Sotiaco · Hindu
di datazione             Yuga
             Per eponimi Anni consolari · Canone di Tolomeo · Libri dei Re ·
             o per anni  Limmu · Dinastia seleucide · Ere della Cina · Ere del
              di regno   Giappone

   Tempo     Tempo · Effemeridi · Datazione astronomica · Anno galattico · Anno
astronomico  platonico · Cicli di Milanković · Calendario cosmico
             Concetti  Tempo profondo · Storia geologica della terra · Scala
                       dei tempi geologici
             Standards Età stratigrafiche globali standard (sigla GSSA) ·
   Tempo               Sezioni e punti stratigrafici globali (sigla GSSP)
 geologico             Cronostratigrafia · Periodo (geocronologia) · Età
              Metodi   (geocronologia) · Geochimica isotopica · Legge della
                       sovrapposizione · Samario-neodimio · Termoluminescenza

                       Racemizzazione degli amminoacidi · Archeomagnetismo ·
                       Dendrocronologia · Glottocronologia · Carota di ghiaccio
             Datazione  · Lichenometria · Paleomagnetismo · Datazione al
             assoluta  radiocarbonio · Datazione radiometrica · Tefrocronologia
   Metodi               · Datazione a termoluminescenza · Datazione
archeologici           uranio-piombo
             Datazione Metodo di assorbimento del fluoro · Idratazione
             relativa  dell'ossidiana · Seriazione cronologica · Stratigrafia
                       (archeologia)

   Metodo    Orologio molecolare
  genetico
 Argomenti   Cronaca (genere letterario) · Nuova cronologia · Periodizzazione ·
 correlati   Synchronoptic view · Anno 0 · Terminus post quem · Cronologia
             ASPRO
    Basi     Astronomia · Geologia · Paleontologia · Archeologia · Storia
cronologiche

   Controllo di    LCCN (EN) sh85018840 · GND (DE) 4318310-4 · BNF (FR) 
     autorità      cb11952376f (data)

Antica Roma Portale Antica Roma: accedi alle voci di Wikipedia che trattano di
Antica Roma

*
Estratto da "https://it.wikipedia.org/w/index.php?title=Calendario_giuliano&
oldid=106242869"
Categorie:

  • Calendari
  • Usi e costumi dell'antica Roma
  • Gaio Giulio Cesare

Categorie nascoste:

  • Senza fonti - storia antica
  • Senza fonti - novembre 2011
  • P1417 letta da Wikidata
  • Voci con codice LCCN
  • Voci con codice GND
  • Voci con codice BNF
  • Voci non biografiche con codici di controllo di autorità

Menu di navigazione

Strumenti personali

  • Accesso non effettuato
  • discussioni
  • contributi
  • registrati
  • entra

Namespace

  • Voce
  • Discussione

[ ]

Varianti

Visite

  • Leggi
  • Modifica
  • Modifica wikitesto
  • Cronologia

[ ]

Altro

Ricerca

[                    ][Ricerca][Vai]
 

Navigazione

  • Pagina principale
  • Ultime modifiche
  • Una voce a caso
  • Nelle vicinanze
  • Vetrina
  • Aiuto
  • Sportello informazioni

Comunità

  • Portale Comunità
  • Bar
  • Il Wikipediano
  • Fai una donazione
  • Contatti

Strumenti

  • Puntano qui
  • Modifiche correlate
  • Pagine speciali
  • Link permanente
  • Informazioni pagina
  • Elemento Wikidata
  • Cita questa voce

In altri progetti

  • Wikimedia Commons

Stampa/esporta

  • Crea un libro
  • Scarica come PDF
  • Versione stampabile

In altre lingue

  • Afrikaans
  • Alemannisch
  • العربية
  • ܐܪܡܝܐ
  • مصرى
  • Asturianu
  • Azərbaycanca
  • Башҡортса
  • Boarisch
  • Беларуская
  • Беларуская (тарашкевіца)‎
  • Български
  • বাংলা
  • Brezhoneg
  • Bosanski
  • Català
  • Нохчийн
  • Cebuano
  • Čeština
  • Чӑвашла
  • Cymraeg
  • Dansk
  • Deutsch
  • Ελληνικά
  • English
  • Esperanto
  • Español
  • Eesti
  • Euskara
  • فارسی
  • Suomi
  • Føroyskt
  • Français
  • Nordfriisk
  • Frysk
  • Gaeilge
  • Gàidhlig
  • Galego
  • עברית
  • हिन्दी
  • Hrvatski
  • Kreyòl ayisyen
  • Magyar
  • Հայերեն
  • Bahasa Indonesia
  • Ilokano
  • ГӀалгӀай
  • Ido
  • Íslenska
  • 日本語
  • Jawa
  • ქართული
  • Қазақша
  • 한국어
  • Къарачай-малкъар
  • Kurdî
  • Kernowek
  • Latina
  • Lëtzebuergesch
  • Limburgs
  • Ligure
  • Lietuvių
  • Latviešu
  • मैथिली
  • Malagasy
  • Македонски
  • मराठी
  • Bahasa Melayu
  • Nederlands
  • Norsk nynorsk
  • Norsk
  • Occitan
  • ਪੰਜਾਬੀ
  • Polski
  • Português
  • Runa Simi
  • Română
  • Русский
  • Русиньскый
  • Саха тыла
  • Sardu
  • Scots
  • Srpskohrvatski / српскохрватски
  • සිංහල
  • Simple English
  • Slovenčina
  • Slovenščina
  • Shqip
  • Српски / srpski
  • Svenska
  • Kiswahili
  • தமிழ்
  • ไทย
  • Tagalog
  • Türkçe
  • ئۇيغۇرچە / Uyghurche
  • Українська
  • اردو
  • Oʻzbekcha/ўзбекча
  • Tiếng Việt
  • Winaray
  • 吴语
  • მარგალური
  • ייִדיש
  • 中文
  • Bân-lâm-gú
  • 粵語

Modifica collegamenti

  • Questa pagina è stata modificata per l'ultima volta il 1 lug 2019 alle
    21:56.
  • Il testo è disponibile secondo la licenza Creative Commons
    Attribuzione-Condividi allo stesso modo; possono applicarsi condizioni
    ulteriori. Vedi le condizioni d'uso per i dettagli.

  • Informativa sulla privacy
  • Informazioni su Wikipedia
  • Avvertenze
  • Sviluppatori
  • Dichiarazione sui cookie
  • Versione mobile

  • Wikimedia Foundation
  • Powered by MediaWiki

